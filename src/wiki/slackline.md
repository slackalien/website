# Slackline

_Slackline_ je krovni izraz za dejavnost gibanja na napetem [traku](trak). Ker je definicija tako široka, izraz pokriva več poddejavnosti, ki so opredeljene s svojimi specifikami: na primer z dolžino traku, njegovo višino in načinom gibanja na njem (hoja, izvajanje trikov). V nespecifični rabi se izraz _slackline_ običajno nanaša na krajše trakove, napete na majhni višini, tipično v parku.

Osnovna razdelitev na podvrste je:

* _slackline_: trak dolžine do 30 m s krajišči do višine človeka;
* _longline_: trak dolžine več kot 30 m s krajišči do nekaj metrov nad tlemi;
* _rodeo_: povsem nenapet trak z visokimi krajišči (do nekaj metrov) in velikim povesom;
* _trickline_: izvajanje trikov (skokov, premetov) na zelo napetem in elastičnem traku;
* _nadvodnica_ (_waterline_): trak, napet (nizko) nad vodo;
* _midline_: trak, postavljen tako visoko, da se je potrebno varovati z visom ampak dovolj nizko, da bi v primeru padca na [pomožni trak](pomozni-trak) sigurno udarili ob tla.
* _[visokica](visokica)_ (_highline_): trak, postavljen dovolj visoko, da bi bil nezavarovan padec z njega usoden in je zato potrebno varovanje z [visom](vis). Ta podvrsta je predmet tega priročnika.

