# Glavni trak

_Glavni trak_ je osrednji element [visokice](visokica). [Napet](napetost) je med dve [sidrišči](sidrisce), eno na [napenjalni strani](napenjalna-stran) (kjer je vpet v [banano](banana)) in drugo na [statični strani](staticna-stran) (kjer za vpenjanje običajno izkoristimo [šivano zanko](sivana-zanka)). Pod glavnim trakom je v zankah obešen še [pomožni trak](pomozni-trak), preko obeh pa sta nadeta kovinska obroča, na katera je privezan [vis](vis). Na krajših visokicah uporabljamo glavni trak iz enega kosa, pri daljših pa ga lahko [sestavimo](segmentiranje) iz več delov. Njegove [značilnosti](trak) ključno vplivajo na karakter visokice.
