# Škripec

_Škripec_ je naprava, preko katere napeljemo vrv, da jo preusmerimo. Sestavljen je iz ohišja, osi ter kolesca z utorom, v katerega sede vrv. Posebna sorta škripca, v kateri se namesto vrvi uporablja [trak](trak), je [maček](macek). Najpogostejša uporaba škripcev pri [slacklinu](slackline) je za sestavljanje [napenjalnih sistemov](napenjalni-sistem), v katerih več škripcev povežemo tako, da dosežemo pomnožitev vlečne sile. Kot primitiven škripec lahko uporabimo tudi kovinski vezni element brez gibljivih delov, na primer [vponko](vponka) ali kovinski obroč, a z zavedanjem, da trenje zelo zmanjša učinkovitost takega škripca in povzroči hitrejšo obrabo vrvi ali traku, ki ga preko njega vlečemo.
