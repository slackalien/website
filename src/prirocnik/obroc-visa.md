---
title: "Obroč visa"
description: "Obroč visa je kovinski obroč, nameščen na stiku visa z visokico. Preprečuje neposreden stik visa ter traku, ki bi sicer povzročil abrazijo."
---

# Obroč visa

_Obroč visa_ je kovinski obroč, nameščen na stiku [visa](vis) z [visokico](visokica). Nadet je preko obeh [trakov](trakov), [glavnega](glavni-trak) ter [pomožnega](pomozni-trak), in ga visokovalec oziroma visokovalka med hojo vleče za seboj. Obroč preprečuje neposreden stik visa ter traku, kar bi sicer povzročilo [abrazijo](abrazija).

V klasični izvedbi gre za aluminijast obroč okroglega preseka z notranjim premerom okoli 60 mm. Vis je nanj pritrjen z vozlom [osmica](osmica). Takšen obroč je povezovalni člen med visom ter trakom in ob padcu tudi prenaša celotno silo z visa na trak. Čeprav z varnostnega vidika zadostuje le en obroč, se jih zelo pogosto uporablja v paru: deloma je razlog tradicija, deloma pa dejstvo, da z uporabo dveh obročev bolje razprostremo silo po traku in tako zmanjšamo drgnjenje ob padcu.

V alternativni izvedbi je obroč precej širši in debelejši ter ima po obodu globok utor. Vis je speljan po utoru in na eni strani obroča zavezan tako, da se ob obremenitvi zadrgne okoli njega. V takšni izvedbi obroč služi le kot zaščitna plast med visom in trakom, ne prenaša pa polne sile v enakem smislu kot klasični obroč. Prednost te izvedbe je, da s podobno maso kot pri klasičnem obroču dosežemo znatno večji notranji premer, kar olajša prehod preko spojev na [segmentiranih](segmentiranje) trakovih.
