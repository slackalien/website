# Mehanska prednost

_Mehanska prednost_ je pomnožitev sile, ki jo dosežemo s preusmerjanjem vrvi ali [traku](trak), običajno preko [škripcev](skripec). Mehanska prednost nam omogoča, da na eni strani sistema dosežemo večjo silo in manjši pomik, na drugi strani sistema pa manjšo silo in večji pomik. Princip s pridom izkoriščamo v [napenjalnih sistemih](napenjalni-sistem).

Mehansko prednost opredelimo z razmerjem: če imamo, na primer, škripčevje z mehansko prednostjo 5:1, to pomeni, da bomo z vlečenjem prostega konca vrvi s silo 1 kN ustvarili silo 5 kN na drugem koncu škripčevja. Razmerje pomikov pa je ravno obratno: za pomik škripčevja za 1 m na mestu, kjer je sila večja, bomo morali iz sistema povleči 5 m vrvi na koncu, na katerem je sila manjša.
