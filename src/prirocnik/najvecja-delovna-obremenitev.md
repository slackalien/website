# Največja delovna obremenitev

_Največja delovna obremenitev_ (krajšava WLL, angl. _working load limit_) je podatek, ki ga navede proizvajalec opreme, in podaja silo, ki je ob redni uporabi opreme ne smemo preseči, če ne želimo dolgoročno poslabšati zanesljivosti izdelka. Oprema, ki je bila med uporabo izpostavljena obremenitvam nad WLL, se lahko poruši pri sili, manjši od [minimalne porušne sile](minimalna-porusna-sila) (MBS), ki jo navaja proizvajalec.

V pomanjkanju podatka o WLL lahko slednjega približno ocenimo iz MBS, in sicer tako, da MBS delimo z izbranim [varnostnim razmerjem](varnostno-razmerje). Uveljavljen industrijski standard za ta namen je varnostno razmerje 5.
