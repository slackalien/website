# Ovalni člen

_Ovalni člen_ je kovinski vezni člen, po obliki podoben členu verige, na katerem se ena od stranic zapira z matico. Najpogosteje ga uporabljamo pri izdelavi skalnih [sidrišč](sidrisce), kjer služi kot vezni člen med ušesom skalnega vijaka ter statično vrvjo, speljano v [skupno točko](skupna-tocka). Svoje mesto najde tudi v nekaterih različicah [segmentiranja](segmentiranje).

Pred obremenitvijo je treba na členu vedno priviti matico. Odprt člen ima mnogo manjšo nosilnost od zaprtega, zato ob obremenitvi odprtega lahko pride do deformacije ali celo popolne odpovedi. Prav tako pomembno je, da matico zategnemo s ključem, saj privijanje samo z roko pogosto ni dovolj in se matica ob vibracijah sčasoma lahko sama odvije.
