---
title: "Midline"
description: "Midline je slackline, napet dovolj visoko, da je potrebno varovanje z visom, a vseeno dovolj nizko, da v primeru padca na pomožni trak obstaja nevarnost udarca ob tla."
---

# Midline

_Midline_ je [slackline](slackline), napet na dovoljšnji višini, da je potrebno varovanje z [visom](vis), a vseeno dovolj nizko, da v primeru padca na [pomožni trak](pomozni-trak) obstaja velika nevarnost udarca ob tla. Po značilnostih in pristopih postavljanja se midline ne razlikuje bistveno od [visokice](visokica), je pa pri načrtovanju in oceni tveganj potrebna bistveno večja previdnost. Izbiro [trakov](trak), zlasti pomožnega, je treba temeljito premisliti ter pazljivo preračunati raztege ter povese, do katerih bi prišlo v primeru odpovedi [glavnega traku](glavni-trak). Tveganje zaradi majhne razpoložljive višine je mogoče občutno zmanjšati tudi z uporabo [segmentiranih](segmentiranje) trakov.
